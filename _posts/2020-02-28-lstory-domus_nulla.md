---
title: "Latin Story: Domus Nulla (words: 502 unique, 2702 total)"
layout: post
---

## Domus Nulla

**Libellus ā Patriciō Scriptus**

*A sort of teen-fantasy No Country for Old Men ripoff*

*502 unique words, 2702 total words*

Hodie mane pater me in sylvam missit. Pater saepe me in sylvam mittit ut cibum quaeram. Pater et ego multos laqueos in sylva posuimus. Estne animal in laqueo hodie? Non est.  Estne cibus in sylvā praeter animalia? Ita est: herbae sunt in sylvā. Sed non video herbam quam edere possum! Vae!

Ambulo et ambulo penitus in sylvam. Numquam hīc ambulavi, sed non timeo. Dies est. Sol lucet.

Non video cibum in sylvā, sed cibum habeo. Cibus in sacco meo est.  Sedeo apud arborem. Aperio saccum et sumo cibum. Cibum edo. Cibus placet mihi. Paulum fessa sum.

Subito sonum audio. Sonus hominum est.  Non bene audire possum: homines procul sunt. Sed homines non laeti sunt: homines clamant! Non solum homines, sed etiam arma audio! Gladius pulsat gladium!  Homines pugnant!  Timeo: Homines cum gladiis mē necare possunt! Nolo morī! 

Pono cibum in sacco, arborem ascendo, et ausculto. Homines clamant. Gladius gladium pulsat. Pugnant homines.   

Deinde homines clamare desinunt. Sonus gladii desinit. Nullus sonus est.  Timeo, sed homines videre volo.  Arborem descendo et ad locum ubi sonus erat ambulo.

Mox locum apertum video. Paucae arbores sunt, sed multi homines.  Homines non pugnant. Homines non clamant. Homines mortui sunt! Decem homines mortui humi iacent.  Sanguinem video. Gladii eorum sanguinolenti sunt. Corpora eorum sanguinolenta sunt. Sangius ubique humi est.  Vae!

"Cur pugnabant?" puto.  Ambulo hūc illūc. Homines magni sunt. Arma multa habent.  Si vivant, timeam! Sed non vivunt, ergo non valde timeo. 

Deinde aliquid video.  Lineam sanguinis ut parvam viam video. Linea sanguinis ducit procul a corporibus.  

"Ah" puto "aliquis ex his hominibus vivit et illuc discedit."  

Incipio sequi lineam sanguinis, sed sonum post me audio. Est sonus hominis! Timens me verto. Unus ex hominibus magnis mortuus non est!  Sanguinolentus iacet humi, sed vivit!  

"Aqua. Pro diis immortalibus!" inquit "Aqua!" 

Vir paene mortuus mihi videtur.  Debeone eum iuvare?  Fortasse alii homines mox huc advenient: homines cum armis -- homines qui me necare possunt. Lineam sanguinis iam sequi volo. Ita, aquam habeo. Sed nullam aquam ei do.  

Lineam sanguinis sequor. Multum sanguinis est: Credo hominem quem sequor paene mortuum esse.  Nolo sonum facere.  Credo illum hominem esse fortem, quia post illam pugnam vivit.

Venio ad alterum locum apertum et desino ambulare.  Procul arborem et flumen video. Linea sanguinis ad arborem ducit. Aliquid video apud arborem. Estne homo? Estne modo pars arboris? Nescio.

Expecto. Intueor. Etiam si homo apud arborem sit, mihi videtur mortuus esse.  Volo longius expectare, sed timeo ne alii homines mox veniant.

Ambulo ad arborem.  Re vera homo sanguinolentus illic mortuus iacet. Ante eum iacet gladium et arcum. Saccum magnum tenet.  

CAPITULUM SECUNDUM

Non iam saccum aperi. Sed scio quid insit in sacco. Homines pugnabant ut saccum habeant. Homines tam valde volebant saccum ut pro eo mortui essent. Scio pecuniam inesse. Intueor saccum.  Centum nummi aurei?  Ducenta? Saccum aperio. "Ita." dico. Plenus est nummi aurei.

Numquam nummum aureum vidi. Pater et ego nummos multos non habemus. Cibum non emimus: cibum quaerimus in sylva.  Edimus animalia quae invenimus in laqueis. Edimus herbas quas invenimus ubique. Sed scio de nummis.  Uno nummo aureo possumus multum cibi emere. Numquam iterum cibum nullum habebimus.  Numquam iterum timebimus hiemem.

Sumo saccum auri. Domum curro.  

Domus mea parva est. Pater meus ipse domum fecit. Domus non in sylva, sed apud sylvam est.  Domus magna non est, sed domus pulchra mihi videtur. Domus mea est.

Per fenestram patrem video.  Non iam me videt. Arborem ascendo et saccum pono in ea. Deinde descendo et domum intro.

"Aleia!" inquit "Quid agebas?  Tam sero revenisti!"

Pater me intuitur.  "Et ubi" inquit "est cibus?  Officium tuum erat cibum quaerere!"

"Nihil cibi" respondeo "in sylva erat.  Sylva insolita mihi hodie videtur. Ne unum quidem animal vidi. Ne unam quidem herbam vidi quam edere possumus. Penitus in sylvam cibum quaesivi!"

"Video" inquit "te verum dicere. Sed cras iterum conaberis. Nunc nox venit.  Fer mihi lignum ut ignem bonum habeamus et calidi simus."

Lignum fero, ignem facio, et deinde ad cubiculum meum eo.  Sed dormire non possum. Iterum iterumque puto de homine qui aquam voluit -- immo --, de homine qui deos invocavit.  Nolo mala puella esse. Volo bona puella esse. Fortasse ille homo non est bonus, sed decet mihi aquam viro morienti dare. 

Surgo. E domo exeo. Iterum penitus in sylvam eo, aquam tenens. 

CAPITULUM TERTIUM

Media nox est. Luna nulla adest, sed stellae paucae adsunt. Iam nullus sonus in sylva est.  Dum paene ad locum ubi pugna erat revenio, consisto. Ausculto. Nullus hominis sonus.  Ad corpora ambulo. Iterum invenio hominem qui aquam voluit.  Manum in corpus eius pono. "Heus." dico. "Heus!"  Vir non respondit. Mortuus est.

ristis sedeo apud eum. Tristis sum quia nolui eum solum sine aqua mori. Tristis sum quia puto me esse malam puellam. Decet mihi aquam viro morienti dare, et hoc non feci.

Ploro apud virum mortuum, sed dum ploro, subito sonum parvum procul audio.  "Fortasse nihil erat." puto "Fortasse solum erat animal." Intueor tenebras unde sonus venit. Nihil. 

Iam intueor. Nihil.

Deinde subito fit lux. Ignem procul video. Perterrita ad arborem curro et post eum me celo. 

Ignem venientem video. Multi ignes!  Sunt saggitae! Sonus saggitae scio. Una in arborem ubi celo percutit. Mox ignes hic illic apud me sunt.  Tenebrae absunt.  Perterrita domum currere incipio.  Homines clamant ante me.  Sonum armorum et equorum audio.  

Equi!  Currere tam celer quam equus non possum. Scio me morituram.  Curro tam celer quam possum, sed sonus equorum et armorum iam non procul est.  Audio saggitas percutere terram apud me.  "Stulta puella!" puto "Nunc et tu et ille vir mortui estis!"

Saggitam venientem audio. Crus meum percutit. Clamo et cado. Crus intueor. Multum sanguinis.  Si consistam, mortua ero.  Nolo mori. Si me necent, patrem meum invenient et eum necabunt. Nolo mori.

Deinde puto: "Flumen non procul est: curram ad flumen ubi saccum auri plenum inveni." 

Crus valde mihi dolet. Saggita in eo est. Crus sanguinolentum est.  Timeo sed volo vivere.  Timeo sed curro. 

Flumen non procul est sed sonum equorum audio.  Scio equos celerius quam me currere posse.  Audio saggitas. Saggitae hic illic terram percutunt.  

Curro! Curro! Paene ad flumen sum.  Possum audire sonum fluminis.  Aqua fluminis celeriter currit.  Aqua fluminis mihi videtur alta.  Timeo sed in flumen curro. Audio equos hinnire* et consistere.  Equi non volunt in aquam ire. Aqua eis nimis alta est.  Etiam audio homines clamantes.  Homines saggitas multas ad me mittunt, sed me in flumine percutire non possunt.  Mox neque saggitas neque homines audio. Flumen celeriter me fert.  Flumen procul me fert.

CAPITULUM QUARTUM

Vir stat apud arborem. Manus eius post eum sunt atque arbori ligantur. Neque tristis neque laetus videtur: facies eius est placida.  Intuitur tres alios viros qui loquuntur. Custodes publici sunt.

"Marce, quis est ille?" dicit unus.  Monstrat ad virum arbori ligatum.

"Nescio. Inveni eum prope nos in sylva. Intuebatur nos. Non multum loquitur, sed dixit nomen sibi esse Obellius."

"Nomen insolitum. Ego et Aulius ad oppidum imus. Mox reveniemus. Bene custodi illum virum. Facies eius mihi non placet."

"Ita. Mox vos videbo."

Duo ex tribus custodibus publicis equos suos ascendunt et discedunt.  Marcus manet cum Obellio, viro arbori ligato. 

"Cur nos intuebaris?" Marcus interrogat. Obellius non respondet.

"Bah." inquit "Licet tibi illic stare. Licet tibi arbori ligari."

Facies Obelli non movetur. Placida est. Neque tristis neque laeta videtur. Modo intuetur.

Marcus paulum iratus discedit et legit lignum. Vult facere ignem ante noctem. Dum Marcus facit ignem, Obellus non movetur.  Facies Obelli Marco non placet. Obellus Marco non placet.  Marcus incipit cerevisiam bibere. 

"Ecce, stulte." inquit Marcus "Si vis discedere, loquere!  Intueri custodes publicos non est magnum malum. Modo loquere!"

Obellus non loquitur.  Marcus iratior fit.  Multum cerevisiae iam bibit. Ad Obellum ambulat.

Marcus apud Obellum iratus stat.  "Loquere," clamat "vel..."

Celerius quam saggita volans, Obellus salit et circum collum Marci crura sua ponit. Facies Obelli iam placida videtur.  Obellus intuitur Marcum dum facies Marci rubra fit. Marcus iterum iterumque pulsat Obellum sed crura Obelli circum collum Marci manent.  

Tandem Marcus mortuus est. Obellus iterum iterumque manus suas movet in arborem. Non vult ligatum esse. Manus et bracchia sua sanguinulenta sunt.  Tandem arbori ligatus non est. Ambulat ad corpus Marci. Induit vestimenta et insigne eius, deinde discedit.

CAPITULUM QUINTUM

Dies est.  Frigida sum. Crus mihi dolet, sed non multum sanguinis est.  Aqua frigida crus iuvabat, sed valde dolet. Non bene possum ambulare.  Nescio ubi sim.  Ambulo a flumine. Credo me vidisse viam apud flumen. Viam invenire volo. Domum ire volo. Scio homines cum armis valde velle saccum auri plenum. Scio homines saccum auri plenum ubique quaerere. Scio domum patris non procul a hominibus mortuis in sylva.  Fortasse mox homines patrem meum invenient et necabunt.

Viam invenio. Non solum viam, sed etiam homines invenio. Homines via ambulant. Hi homines arma non ferunt.  Hi homines boni mihi videntur. Clamo: "Salvete! Iuvate me, quaeso! Iuvate me!"

Mox non procul a domo mea sum.  Homines boni ad partem viae prope domum meam mecum ambulaverunt.  

Pater meus domi non est.  Vestimenta eius absunt.  Puto eum me quaerere.

Si pater apud me esset, periculosum ei esset.  Ei quoque periculosum est hic in domo manere. Homines mali mox me hic quaerent. Hic advenient et deinde patrem meum invenient.  Pater meus fortis est sed non potest pugnare cum his hominibus.

Debeone manere? Debeone fugere?

Aperio saccum et pono nunnullos nummos aureos in mensa.  Pugionem in domo invenio et pugione in mensa scribo: "PAPA SALVA SUM. MALI VENIUNT. FUGE. TE INVENIAM."

Celo pugionem et saccum auri in vestimentis meis, deinde discedo. 

Nonnulla oppida sunt in terra circum domum meam. Volo ad oppidum ire, sed nolo ad oppidum prope domum ire.  Tres dies per sylvam ambulo.  Noctu frigida sum quia timeo ne ignem facere. Nolo homines mali me videre.

Tandem ad oppidum advenio. Tam fessa sum. Volo dormire. Nolo frigidam esse. Deversorium quaero. 

Homo in deversorio dicit, "Salve puella. Quid vis?"

"Volo hic dormire."

"Pecuniamne habes?"

Pono nummum aureum in mensa. Homo laetus nummum intuitur et celeriter eum capit.

"Ita, ita, puella. Veni mecum! Bonum cubiculum tibi habeo. Visne cibum?"

"Gratias tibi, sed cibum nolo."

Vir me ad cubiculum ducit.

"Satis est, gratias tibi."

Vir discedit et sola in cubiculo sto.  Nolo tam multum auri habere. Periculosum mihi est. Volo celare saccum. Huc illuc in cubiculo bonum locum quaero. Video parvum rimam in pariete uno. Per rimam intueor. Spatium est inter hoc cubiculum et alterum.  Pono digitum meum in rimam et traho. Haec pars parietis paulum movetur.  Sumo nonnullos nummos ex sacco, deinde traho hanc partem parietis et pono saccum meum in spatium inter cubicula.

Discedo a cubiculo et iterum cum viro loquor.  "Salve iterum.  Amicus meus hodie hic veniet et volo eum quoque cubiculum habere. Possumne habere cubiculum apud meum?"

Nummum alterum ei do.

"Ita, ita, puella. Cubiculum tuum est. Gratias."

Deinde a deversorio discedo.  Nescio cur, sed timeo. Volo discedere et noctu revenire.  Ad tabernam eo ut multas res emam.

CAPITULUM

Nolo videri ut puella ex sylva. Ergo ad tabernas eo ut vestimenta, arma, et alias res emam.  Iam habeo pugionem, sed nescio quomodo bene pugnem.  Ergo parvum manuballistam emo. Satis parvum est ut celam manuballistam in vestimentis meis. 

Noctu revenio ad deversorium.  Paene nulli homines illic sunt. Homines me intuuntur. Non placet mihi. Aliquid mali est hic. Ascendo ad cubicula mea. Nolo sonum facere.  Ante cubiculum primum sto et ausculto.  Nihil audio sed non intro. Ad alterum cubiculum eo et intro.

Sedeo et paulum expecto. Iam nihil audio.  Ad parietem eo et sine sono parietem traho et sumo saccum meum.  Audio hominem ambulantem extra cubiculum et timeo. Ex fenestra discedo.

CAPITULUM

Obellus noctu per oppidum ambulat. Tenet aliquid et nonnumquam id intuitur.  Post multa deversoria ambulat et rem in manu intuitur.  Tandem ad parvum deversorium venit, iterum rem in manu intuitur, et deinde paulum laetus videtur. Lux ex re in manu eius venit. Intrat deversorium. Homines in deversorio timent eum. Cum eo non loquuntur. Eum non intuuntur. Ascendit ad cubicula.

Aperit ostium unius cubiculi quod scit sine hominibus esse.  Tenet pugionem. 

Huc illuc in cubiculo ambulat. Vult scire ubi omnia in cubiculo est.  Discedit.

Deinde ad cubiculum Aleiae ambulat.  Stat ante ostium. Expectat. Deinde celeriter ostium aperit.

Duo homines sunt. Unus stat, alter in lecto sedet. Arma multa habent. Vident Obellum sed non satis celeriter pugnant. Obelus pugionem iacit in collum unius et currit ad secundum. Vir conatur gladio percutere Obellum, sed Obellus gladium ex manu viri capit et percutit eum. Vir cadit sanguinulentus. 

Obellus huc illuc in cubiculo ambulat. Quaerit aliquid. Sub lecto quaerit. Non videt quod vult. Deinde rimam in parietem videt. Manu parietem pulsat et in pariete intuitur.  Saccum abest, sed unus nummus illic est.  Obellus rem ex vestimentis suis sumit et intuitur. Lux est, sed non tam multum lucis quam antea. Obellus iratus discedit.

CAPITULUM

Timeo. Huc illuc per vias celeriter ambulo. "Quomodo illi me inveniunt?" puto "Sequebanturne me?".

Intueor post me. Intueor ante me.  Intueor aedificia circum me.  Timeo ne homines me intuatur. 

Nolo apud deversorium dormire. Sed volo dormire.  Ab oppido discedo. Quaero domum parvum quae in oppido non est. Quaero homines bonos. Quaero homines bonos qui non volunt me necare!  

Tristis sum. Volo apud patrem meum esse. Saccus auri me non iuvat.

Domum tandem invenio quae bona mihi videtur.  Per fenestras video virum cibum facientem. Laetus videtur.  Ostium manu mea percutio.  Vir ostium aperit. "Salve, puella." inquit "Quid times? Quid mali tibi est?"

"Salve! Fessa et frigida sum. Licetne hic dormire? Pecuniam tibi dare possum." 

"Licet, licet.  Veni.  Iam cibum feci. Si vis, cibus tuus est."

"Gratias tibi, sed cibum nolo. Volo dormire modo."

Vir me ducit ad cubiculum parvum.  Ostium claudo et sedeo super lectum. Volo dormire sed iterum iterumque puto: "Quomodo illi viri me inveniunt? Sequebanturne me?"

Saccum auri aperio.  Omnes nummos super lectum pono.  Intueor omnes nummos. Deinde video aliquid. Unus nummus differt.  Unus nummus litteram in se habet. Littera non est littera Latina. Littera mihi videtur magica. 

"Vae mihi!" puto.  Celeriter nummos in sacco pono, deinde sto et me celo.  Expecto. Ausculto.  Sonus nullus est in domo.

Deinde sonum audio. Audio hominem ambulantem ad cubiculum.  Homo desinit ambulare apud ostium. 

Expecto.

Ostium subito aperitur. Vir magnus intrat. Nescio quis sit. Ambulat a me et incipit huc illuc quaerere. 

Teneo manuballistam meam et eam ad virum intendo. "Consiste!" clamo.

Vir consistit.  Collum eius saggita manuballistae tango. "Si moveas, morieris."

Vir non movitur. Numquam hominem necavi et nolo nunc incipere. Ambulo lente ex cubiculo, deinde celeriter ex domo curro. 

Non procul a domo, aliquid venter meum percutit. Timens intueor ante me et video virum magnum in fenestra.  Tango venter meum: aliquid in me est! Est pugio! 

CAPITULUM
 
Dum curro, video virum illum magnum ex domo exire.  Deinde multi alii homines in equis ad eum celeriter eunt et clamant.  Mittunt saggitas in virum illum magnum sed bene celat se. Unus ex equo cadit. Alter ex equo cadit. Alii homines de equis descendunt et currunt ad virum.  Ego curro a pugna. Audio eos clamentes. 

Non celeriter curere possum. Venter mihi dolet. Venter sanguinulentum est.  

Illi homines desinunt clamare et scio virum ad me venire.  Huc illuc intueor, sed nulli alii homines in via sunt. Nulli alii homines iuvare me possunt.

Celo me apud aedificium et manuballistam meam teneo.  Expecto. Intueor.

Fortasse sonum audio, sed nihil video. Celeriter in viam curro et virum video. Ego saggitam mitto dum is salit a me.  Percutitne saggita mea? Nescio. Sed non expecto ut sciam.  Immo, curro.

CAPITULUM

Dies est. Obellus tenet crus suum.  Sanguinulentum est. Saggita Aleiae iam in crure est.  Non bene ambulare potest.  Obellus stat ante aedificium. In hoc aedificio multi medici sunt. Sed Obellus medicum non vult. Obellus vult res medicinas.

Obellus huc illuc in via intuitur.  Mox nulli homines illic sunt et Obellus iacit duo vasa (plena olei, partis vestimentorum, et ignis) per fenestras supra se. Vasa disploduntur.  Obellus expectat, deinde intrat. 

Medici et alii homines in aedificio huc illuc currunt. Clamant, "Vae! Vae! Ignis! Ignis!"

Obellus ambulat huc illuc per aedificium et sumit res medicinas.  Nemo eum animadvertit.  Obellus lente discedit et ad deversorium it.

In deversorio, Obellus sedet super lectum in cubiculo suo.  Res medicinae circum eum sunt.  Obellus intuitur crus suum sanguinulentum.  Primum, parvam partem saggitae ex crure sumit. Valde dolet ei.  Deinde, Obellus textum (Quid est textum? Omnia vestimenta ex texto facta sunt) in aquam ponit.  Deinde texto crus suum mundat et ponit alterum textum mundum circum crus.  

CAPITULUM





