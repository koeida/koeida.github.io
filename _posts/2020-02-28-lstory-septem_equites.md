---
title: "Latin Story: Septem Equites (words: 246 unique, 1015 total)"
layout: post
---
# Septem Equites

## Libellus ā Patriciō Scriptus

## A ripoff of Akira Kurosawa's Seven Samurai

## 246 unique words, 1015 total words

Ecce oppidum parvum.  In hoc oppido multi homines habitant. Homines habent in hoc oppido nullam pecuniam.  Homines in hoc oppido agros habent. Semper laborant in agris. Cibum eorum ex agris venit.  Multum cibi ex agris venit.  Sed homines nonnumquam esuriunt. Cur esuriunt? Quomodo homnes esuriunt qui multum habent cibi?

Ecce: Alii homines ad hoc oppidum veniunt. Centum homines! Hi homines equos habent. Hi homines arma habent. Hi homines ``latrones" sunt. Latro est homo qui non facit cibum. Immo, capit cibum.

Latrones saepe ad hoc oppidum veniunt. Cur veniunt? Quia homines qui habitant in hoc oppido non bene pugnant. Arma non habent. Nesciunt quomodo pugnent. Homines in oppido sunt agricolae. Agricolae sciunt quomodo cibum in agris faciant. Agricolae nesciunt quomodo pugnent.

Ergo semper, vere, hi latrones ad hoc oppidum veniunt et clamant, ``Date cibum nobis!"

Agricolae qui habitant in oppido latrones timent. Agricolae semper cibum eis dant.  

Agricolae irati sunt. ``Latrones saepe cibum nostrum capiunt!  Saepe esurimus!"

Unus agricola dicit, ``Fortasse eques potest nos iuvare. In alio oppido eques iuvabat agricolas."

Hoc consilium placet agricolis!  Dicunt: ``Heus, tu! Marce! Discede ab oppido et quaere equitem!"

Marcus tristis ab oppido discedit.  Huc illuc quaerit equitem sed equitem non invenit.  Tristis incipit ad oppidum suum ambulare. Sed deinde procul videt latronem in via! Apud latronem est puer!  Puer timet. Et ecce: non solum latro et puer in via sunt, sed etiam vir alius.  Hic vir senex est, sed arma habet. Vetus vir dicit, ``Heus, latro! Quis est ille puer? Cur puer te timet? Non est puer tuus!"

Latro gladium tenet et respondet: ``Heus, senex! Visne mori? Discede! Puer meus est."

Senex incipit ambulare ad latronem. Non timet.

Latro iterum clamat: ``Heus, senex!  Visne mori!?"

Senex iam ambulat ad latronem. Latro gladio senem percutere conatur!  Sed senex non timet. Latro non potest percutere senem. Senex bene pugnat. Senex quoque gladium habet.  Senex est eques.  Senex gladio suo latronem percutit. Latro clamat et in terram cadit. Latro mortuus est.

Marcus putat: ``Eques est! Eques est! Fortasse hoc eques potest iuvare oppidum meum!"

Marcus laetus currit ad equitem.  Eques eum videt. Eques putat eum esse latronem! Eques iam gladium tenet.

Marcus dicit, ``Vae vae! Noli me percutere! Latro non sum!"

Eques ``latro non es?" inquit ``Quis es?"

``Agricola! Habito in oppido non procul."

``Quid vis, agricola?"

``Iuva nos, O Eques!"

``Quid mali?"

``Latrones saepe cibum nostrum capiunt! Saepe esurimus!"

``Cur vos se non defenditis?"

``Agricolae sumus!"

``Hoc non refert. Homo potest pugnare. Agricola est homo. Ergo agricola potest pugnare."

``Fortasse nos possumus discere pugnare. Fortasse tu nos docere potes!"

Eques stat et putat et non loquitur. 

``Ita. Iuvabo vos. Sed unus eques non potest oppidum tuum iuvare. Sequere me.  Oportet nobis invenire plures equites."

``Ita. Nomen mihi est Marcus. Quid est nomen tibi?"

``Salve Marce. Kambeus mihi nomen est."

``Salve et tu, O Kambe."

Marcus et Kambeus per multa oppida ambulant. Kambeus scit ubi equites alios sint. Quinque equites invenit Kambeus. Hi equites sciunt quis Kambeus sit, quia Kambeus est senex. Kambeus aliis equitibus placet, ergo alii equites eum sequuntur.

Kambeus, Marcus, et alii equites revenire incipiunt.  Sed alius vir eos sequitur!  Kambeus et alii equites nesciunt quis sit.  Fortis videtur. Gladium habet.  Sed paulum insanus videtur.

Kambeus ``Cur nos sequeris!?" inquit ``Discede! Eques non es!" 

Vir respondet, ``Immo eques sum! Ecce litterae meae! Cicucio mihi nomen est! Litterae meae dicunt me esse equitem!"

Kambeus iratus ``Non curo de litteris tuis! Discede! Eques non es!"

Cicucio non discedit. Expectat. Equites discedunt et ambulant ad oppidum. Cicucio sequitur eos. Nonnumquam equites clamant et dicunt, ``Discede, Cicucio!" Sed Cicucio semper sequitur.

Tandem ad oppidum reveniunt. Homines qui habitant in oppido vident equites et timent.  Celant se in domis suis. 
Equites irati sunt. Stant in medio oppido et clamant, ``Sumus equites. Volumus vos iuvare. Venite!"

Cicucio quoque in oppido est. Ad campana in medio oppido currit. Iterum iterumque campanam pulsat.  Homines qui habitant in oppido et prope oppido currunt ad campanam. Fortasse putant ignem in oppido esse. 

Cicucio paulum insanus ridet. Equites laeti putant: ``Hoc erat bonum consilium.  Fortasse Cicucio non est malus vir."

CAPITULUM

``Difficile est necare centum latrones!'' inquit Kambeus ``Non difficile est necare unum latronem.''

Agricolae non loquuntur. Agricolae equem intuuntur. Kambeum non intelligunt.  

``Oportet vobis murum facere.'' inquit Kambeus ``Arbores habes.  Secate arbores et murum facite!"

``Tam multum laboris! Cur oportet nobis murum habere?"

``Vae!'' inquit Kambeus ``Sine muro, centum latrones uno momento intrare oppidum possunt. Si murus est, unus latro solus intrare per portam potest.''

``Oooo.'' respondent agricolae.

Agricolae incipiunt secare arbores et murum facere.

Alii agricolae incipiunt secare arbores et hastas facere.

Alii agricolae pugnare baculis discunt.

Die et nocte, nonnulli agricolae hic illic prope oppidum stant.  Volunt videre latrones antequam latrones ad oppidum veniunt.  Uno die, agricola videt tres latrones. Latrones vult intueri oppidum. Cur vult intueri oppidum? Vult scire: ``Habentne agricolae cibum? Habentne agricolae arma?'' 

Latrones non vident agricolam qui eos vidit. Agricola ad equites currit. ``Latrones!'' inquit ``Tres latrones vidi!''

Nonnulli agricolae sequuuntur eum ad latrones. Agricolae circum latrones stare possunt.  Latrones clamant, ``Vae! Agricolae circum nos sunt!''

Latrones putant: ``Agricolae nesciunt quomodo pugnent.  Possumus necare eos.''

Sed agricolae hastas habent. Agricolae nunc sciunt quomodo pugnent. 

Tres latrones non possunt bene pugnare contra tam multos agricolas. Agricolae duos latrones hastis necant. Tertius dicit, ``Vae mihi! Noli me necare!''

Agricolae eum non necant. Agricolae ducunt eum ad Kambeum.

Kambeus laetus dicit, ``Bene! Optime! Nunc scitis quomodo pugnetis!''

Kambeus gladio latronem tangit et dicit: ``Ubi sunt amici tui? Ubi sunt alii latrones?"

Latro non respondet.

``Narra mihi vel morieris!''

Latro timet et narrat ubi alios latrones sint. Kambeus laetus dicit, ``Hahae. Nunc possumus impetum in latrones facere.''

Sed agricolae laeti non videntur. Agricolae irati sunt.

``Vae tibi, O latro!" clamant ``Saepe cepisti cibum nostrum. Saepe esurimus. Nunc morieris!''

``Eheu! Noli necare me!  Narravi vobis ubi latrones alios sint!''

Kambeus iratus dicit, ``Heus, agricolae. Nolite necare hunc virum. Non decet.''

Sed agricolae impetum faciunt. Kambeus stat ante latronem et clamat: ``Desinite!"

Agricolae irati desinunt et discedunt.

Sed illa nocte, nonnulli agricolae ad illum latronem eunt et necant eum.  Improbi agricolae! Decetne necare hominem qui se defendere non potest?






