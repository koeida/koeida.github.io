---
title: "Historia quadrāgēnāriae apud nos in communite"
layout: post
---
Aedificium in mediā commūnitāte stat nōmine ZK; hōc in aedificiō hominēs cotīdiē conveniunt ut ientāculum et cēnam ūnā edant.  

Hōc in aedificiō tabula ad parietem fīxa est, plēna parvārum schedārum in quibus rēs multōrum generum scrīptae sunt.

Ūnō diē, decem diēbus ante (plūs minusve), ūna scheda mīrābilis in mediā pariete posita est. Verba erant:

*"QUADRĀGĒNĀRIA CŌNSTITŪTA EST:*

*Nēminī licet commūnitātem intrāre. Sī exeās, nōn liceat tibi statim revēnīre."*

Alia verba erant, sed haec fuit sententia (plūs minusve). 

Quis hanc lēgem cōnstituit, rogās? Difficile est respondēre.  Rēs apud nōs nūllō modō simplicēs sunt.  Satis est dīcere quattuor hominēs ā nōbīs omnibus creātōs esse, et hī quattuor hanc lēgem cōnstituērunt. Fortasse "praesidēs" vocārī possunt.

Placetne mihi hanc lēx?  Ita.  Nōn sum ūnus ex hīs hominibus potentibus, sed ūnus sum ex aliō grege potente, et nōs quoque voluimus īnstituere quadrāgēnāriam.

Sed uxor mea gravida est. Valdē gravida. Et cōnsilium nostrum erat domī parere. Et paene semper, obstetrīx iuvat fēminās quae domī pariunt. Sed nēmō licet intrāre commūnitātem!  Nē obstetrīx quidem!?

Praesidibus scrīpsimus et impetrāvimus aliquid satis bonum: Obstetrīcī licēbit venīre, sed postquam discesserit, quadrāgēnāria erit familae meae tōtae.  Nōn licēbit septimānās duās nōbīs domō exīre.

Sed habitāmus multīs cum aliīs! Ergō oportuit nōbīs cōnficere parietēs vīlēs quae aliīs obstant et colligere satis multum cibī ut māter, fīliam, īnfantem, et ego satis bene posse vīvāmus.

Alterum cōnsilium est in valētūdināriō pūblicō parere.  Sed etiam sī valētūdinārium petāmus, praesidēs dīcunt nōs, post partum, mānsūrōs domī.

Propter hās rēbus nōn valdē ānxietāte affectus sum, sed difficile erit. Sōlum spērō partum occāsiōnem laetam fore, et salus omnium cōnservābitur. 
